# robotics-2020
Έργο για τον 2ο Πανελλήνιο Διαγωνισμό Ανοιχτών Τεχνολογιών στην Εκπαίδευση


Τίτλος: "Ρομποτικό όχημα για την διαχείριση κήπου"

Γενικό Πρόβλημα :

Τα περισσότερα λαχανικά που μπορεί κανείς να προμηθευτεί παράγονται σε θερμοκήπια, τα οποία λειτουργούν με όλο και περισσότερες αυτοματοποιημένες διαδικασίες. Βέβαια, τα τελευταία χρόνια παρατηρείται μία αύξηση των μικρών κήπων και των μποστανιών που βρίσκονται στις αυλές σπιτιών. Και καθώς όλο και περισσότερος κόσμος ενδιαφέρεται για τον τρόπο με τον οποίο παράγεται η πρώτη ύλη, πολλοί αρχίζουν να δημιουργούν μικρούς κήπους στις αυλές των σπιτιών τους, ώστε να παράγουν τα δικά τους λαχανικά. Εκεί λόγω κόστους αλλά και πολύ περιορισμένων επιλογών δεν έχουν εφαρμοστεί στον ίδιο βαθμό αυτόματες διαδικασίες. Όμως αυτές είναι απαραίτητες καθώς οι περισσότεροι δεν έχουν αρκετό χρόνο να διαθέσουν και δεν έχουν και τις απαραίτητες γνώσεις για να περιποιηθούν κατάλληλα τα φυτά τους.

Η λύση μας :

Η ιδέα μας ήταν η κατασκευή ενός αυτόνομου οχήματος για την διαχείριση κήπου σε αστικές περιοχές. Το περιβάλλον για το οποίο προορίζεται το ρομπότ είναι μικροί κήποι και μποστάνια που βρίσκονται σε αυλές σπιτιών. Οι λειτουργίες που μπορεί να εκτελέσει το ρομπότ είναι το ξεχορτάριασμα, το πότισμα, ο έλεγχος των συνθηκών του εδάφους και των συνθηκών της ατμόσφαιρας καθώς και το φύτεμα. Το ξεχορτάριασμα θα γίνεται μέσω ειδικού μηχανισμού ο οποίος θα κόβει τις άκρες από τα χόρτα αντί να τα βγάζει από το έδαφος. Για το πότισμα το ρομπότ θα φέρει πάνω του ένα μπουκάλι με νερό και με κατάλληλο ρελέ θα ρίχνει τη ποσότητα νερού που πρέπει σε κάθε περίπτωση. Μέσω κατάλληλων αισθητήρων το ρομπότ θα είναι σε θέση να μετράει την θερμοκρασία και την υγρασία της ατμόσφαιρας καθώς και την υγρασία του εδάφους για να ρυθμίσει ανάλογα το πότισμα των φυτών. Τέλος μέσω κατάλληλου σερβομηχανισμού το ρομπότ θα μπορεί να κάνει μικρές τρύπες στο έδαφος και να φυτέψει σπόρους.

Η ομάδα μας :

Η ομάδα μας αποτελείται από μικρούς ρομποτιστές, μαθητές Δημοτικών σχολείων της Πάτρας, μέλη της δράσης εκπαιδευτικής ρομποτικής "Robots@ΜΕΤ" του Πανεπιστημίου Πατρών.

Υλικά κατασκευής (και ενδεικτικές τιμές):

(x1) Arduino Uno - 15 €

(x2) Κινητήρες DC - 10 €

(x1) Relay Module με 2 ρελέ - 5 €

(x1) Αισθητήρας Απόστασης Ultrasonic - 3 €

(x1) Βάση Ultrasonic - 0.50 €

(x2) Push Buttons - 1 €

(x1) Διακόπτης με επαναφορά - 0.50 €

(x1) Διακόπτης χωρίς επαναφορά - 0.50 €

(x1) Καλώδια μονόκλωνα - 1 €

(x5) Αντιστάσεις - 0.50 €

(x6) Μπαταρία 9V- 2€

(x1) Θήκη για 9V Μπαταρία - 1 €

(x2) Έλικα - 1 €

(x3) Μπουκάλι 1L - 1 €

(x1) Μονωτική Ταινία - 1 €

ΣΥΝΟΛΟ: 43 €
