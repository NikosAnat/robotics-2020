# robotics-2020
Έργο για τον 2ο Πανελλήνιο Διαγωνισμό Ανοιχτών Τεχνολογιών στην Εκπαίδευση


Τίτλος: "Ρομποτικό αυτόνομο όχημα για την αποψίλωση ζιζανίων"

Γενικό Πρόβλημα :

Τα περισσότερα λαχανικά που μπορεί κανείς να προμηθευτεί παράγονται σε θερμοκήπια, τα οποία λειτουργούν με όλο και περισσότερες αυτοματοποιημένες διαδικασίες. Βέβαια, τα τελευταία χρόνια παρατηρείται μία αύξηση των μικρών και των καλλιεργήσιμων εκτάσεων ακόμα και σε αστικές περιοχές. Και καθώς όλο και περισσότερος κόσμος ενδιαφέρεται για τον τρόπο με τον οποίο παράγεται η πρώτη ύλη, πολλοί αρχίζουν να δημιουργούν μικρούς κήπους στις αυλές των σπιτιών τους, ώστε να παράγουν τα δικά τους λαχανικά. Εκεί λόγω κόστους αλλά και πολύ περιορισμένων επιλογών δεν έχουν εφαρμοστεί στον ίδιο βαθμό αυτόματες διαδικασίες. Όμως αυτές είναι απαραίτητες καθώς οι περισσότεροι δεν έχουν αρκετό χρόνο να διαθέσουν και δεν έχουν και τις απαραίτητες γνώσεις για να περιποιηθούν κατάλληλα τα φυτά τους.

Βέβαια, δίπλα στα φυτά είναι πολύ κοινό να εμφανίζονται ζιζάνια, τα οποία το δυσκολεύουν από το να μεγαλώσει. Για τον λόγο αυτό είναι απαραίτητο να καταπολεμηθούν. Οι τρόποι καταπολέμησης τους είναι είτε με το ράντισμα τους με ζιζανιοκτόνα, πρακτική που συνηθίζεται για μεγάλες εκτάσεις, είτε με το ξερίζωμα τους από το έδαφος για μικρότερες εκτάσεις. Μια νέα έρευνα υποστηρίζει ότι το απλό κούρεμα του ζιζανίου είναι πιο αποδοτικό από το ξερίζωμα του, καθώς στις ρίζες του ζιζανίου διατηρούνται συστατικά αρκετά θρεπτικά για το φυτό.
Η λύση μας :

Η ιδέα μας ήταν η κατασκευή ενός αυτόνομου οχήματος για την αποψίλωση των ζιζανίων και την διαχείριση κήπων ή μικρών εκτάσεων. Πέρα από την αποψίλωση των φυτών το ρομπότ λαμβάνει επίσης σημαντικές μετρήσεις από το έδαφος και θα ρυθμίζει ανάλογα το πότισμα των φυτών. Το ξεχορτάριασμα γίνεται μέσω ειδικού μηχανισμού ο οποίος θα κόβει τις άκρες από τα χόρτα αντί να τα βγάζει από το έδαφος. Επίσης, μέσω κατάλληλου αισθητήρα το ρομπότ είναι σε θέση να μετράει την υγρασία του εδάφους γύρω από το κάθε φυτό. Μετά από επεξεργασία των δεδομένων αυτών θα ρυθμίζει ανάλογα τη συσκευή αυτόματου ποτίσματος των φυτών.

Τρόπος λειτουργίας:

    Στον κήπο έχουμε φυτέψει φυτά σε σειρές.
    Ανάμεσα στις σειρές αλλά και μεταξύ των φυτών υπάρχει ικανή απόσταση ώστε να μπορεί να περάσει το ρομπότ.
    Μπροστά από κάθε φυτό υπάρχει ένα ταμπελάκι στο ύψος του πλαϊνού αισθητήρα απόστασης, που χρησιμεύει ώστε το ρομπότ να ανιχνεύσει το κάθε φυτό.

Αλγόριθμος

    Ενεργοποιείται ο dc κινητήρας του κοπτικού.
    Προχωράμε μπροστά.
    Αν ο δεξιά ultrasonic δει ένα αντικείμενο (ταμπελάκι φυτού) σε απόσταση 45cm,
        Τότε στρίβει δεξιά.
        Προχωράει μπροστά μέχρι να βρει το φυτό.
        ‘Επειτα μετράει την υγρασία εδάφους.
        Παίρνει απόφαση για το εάν το φυτό θέλει πότισμα.
        Όταν τελειώσει την διαδικασία αυτή επιστρέφει στη θέση του, στην κεντρική λεωφόρο.
    Αφού κάνει την διαδικασία αυτή σε όλα τα λουλούδια μιας σειράς και φτάσει στο τέλος της κεντρικής λεωφόρου κάνει αναστροφή.
    Αν δει εμπόδιο περιμένει δέκα δευτερόλεπτα και ξαναελέγχει.
        Αν το εμπόδιο έχει απομακρυνθεί τότε το ρομπότ συνεχίζει ευθεία.
        Αν το εμπόδιο παραμένει στο σημείο τότε το ρομπότ κάνει κίνηση ώστε να περάσει γύρω από το εμπόδιο.


Η ομάδα μας :

Η ομάδα μας αποτελείται από μικρούς ρομποτιστές, μαθητές Δημοτικών σχολείων της Πάτρας, μέλη της δράσης εκπαιδευτικής ρομποτικής "Robots@ΜΕΤ" του Πανεπιστημίου Πατρών.

Υλικά κατασκευής (και ενδεικτικές τιμές):

(x1) Arduino Uno – 15 €
(x1) Σασί ρομπότ - 15 €
(x3) Κινητήρες DC - 15 €
(x1) Σερβοκινητήρας - 10 €
(x2) Αισθητήρας Απόστασης Ultrasonic - 6 €
(x1) Αισθητήρας Υγρασίας Εδάφους - 2 €
(x2) Βάση Ultrasonic - 2 €
(x1) LCD Οθόνη - 5 €
(x1) Motor Driver - 4 €
(x2) Μπαταρία 9V- 2€
(x1) Μονωτική Ταινία - 1 €

ΣΥΝΟΛΟ: 77 €
